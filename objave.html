<html>

    <head>
        <title>Jiři Bezlaj</title>
        <link rel="stylesheet" href="jiri.css">
        <meta charset="UTF-8">
        <meta name="description" content="Jiri Bezlaj">
        <meta name="keywords" content="Jiri Bezlaj, kipar, kipi">
    </head>
    <body>
        <div class="vsebina"> 
            <h1>Jiři Bezlaj</h1>
	          <div class="topnav" id="myTopnav">
	              <a href="index.html">Domov</a>
	              <a href="galerija.html">Galerija</a>
                <a class="active" href="objave.html">Objave</a>
                <a   href="BIBLIOGRAFIJA.html">Bibliografija</a>
                <a href="curriculumvitae.html">Razstave in projekti</a>
	          </div>
            
            <br>
            <br>

            <br>
            <div class="poezija tekst clearfix">

                <h3>Pesmi</h3>
                <div class="pesem">
                <h4>Mogoče je</h4>

                <p>
                    Mogoče je, da niso vse obale<br>
                    tako obupno, klavrno enake<br>
                    (za valom val razbija se ob skalah,<br>
                    v nebo želeča voda gre v oblake,<br>
                    da pade neizpolnjena kot dež).<br>
                    Mogoče, da pod kakšnim tujim nebom<br>
                    so zvezde malo manj bolehno blede<br>
                    in da izprane, utrujene besede<br>
                    zavezane visokemu so Redu<br>
                    in je še vedno v njih nekdanja srž.<br>
                    Mogoče je, da divji ti vulkani,<br>
                    ki radost bruhajo visoko v zrak<br>
                    iz mojih prsi, so le majhen znak,<br>
                    da lahko upanje se z njim nahrani.<br>
                    Zgodi se, prosim! Zgodi se brž...<br>
                    
                </p></div>
               


                <div class="pesem">   <h4>
                    Vojna vonjev</h4>
                    <p>

                        Vojna vonjev. Molk v molu<br>
                        valovi v krošnjah oljk.<br>
                        Ob obali poje solo<br>
                        sol v lupinah mrtvih školjk.<br>
                        Volja se raztaplja v olju.<br>
                        volčjo volno prede čas<br>
                        v veselje rojem moljev.<br>
                        Sonce tolsto je v obraz.<br>
                        


                    </p> </div>


                <div class="pesem">     <h4>
                    Se noči, se noči</h4>

                    <p>
                        Kot da so molji načeli tvoj smeh, večer.<br>
                        Iz gub se izgublja duh, po sivki diši.<br>
                        Ugaša mrmranje kovin v venah skalovja,<br>
                        težke veke padajo gozdovom na oči.<br>
                        Nočni metulji sedajo na čelo.<br>
                        V globinah so ribe pogasile svoje luči.<br>
                        Izteka se nori ples in Šiva, Veliki plesalec,<br>
                        utrujen komaj še ravnotežje lovi.<br>
                        A pajek molče nosi na hrbtu svoj križ<br>
                        in v jutrih v mreže kapljo rose prestreže.<br>
                        A zdaj se noči, se noči. Temnijo veže<br>
                        in domov za svoje ozke reže<br>
                        so se vrnile potepuške oči.<br>



                    </p> </div>
                <div class="pesem">  <h4>
                    Na mostu</h4>
                    <p>
                        Sneg se tali. Besna, narasla reka<br>
                        podi svoj kodrasti barok valov<br>
                        v nizkih kaskadah čez kamniti jez,<br>
                        od zemlje kalna bolj in bolj nabreka<br>
                        in temna se razliva prek bregov,<br>
                        da bi objela noge vitkih brez.<br>
                        Vsiljuje se cenena prispodoba:<br>
                        skoz žile mi zavela je odjuga,<br>
                        kri mi kipi, polna pričakovanj<br>
                        in v strasti se razlivam preko roba, <br>
                        zapuščam svojo utesnjujočo strugo, <br>
                        da se dotaknem bleska tvojih sanj.<br>
                        In druga možnost: duša, polna vere,<br>
                        da se na kraju vendar združi z bogom -<br>
                        kot reka se izliva v ocean - <br>
                        na poti se ne meni za ovire<br>
                        in omejitve. Premočrtno, strogo<br>
                        hiti v svoj končni, blaženi pristan.<br>
                        Žal je resničnost dosti bolj banalna.<br>
                        od še tako cenene prispodobe <br>
                        (kako ljudje želimo si pomena!):<br>
                        stojim na mostu, spodaj reka kalna<br>
                        si na obrežnem drevju brusi zobe <br>
                        in duša, ki že zdavnaj je prelena,<br>
                        da bi ljubila ali hrepenela<br>
                        po bogu, le sprejema vtise,<br>
                        kot strogo analitičen impresionist,<br>
                        ki v sliko le beleži barvne lise.<br>
                        Če ne sprašuje se po smislu dela,<br>
                        pred bogom in ljudmi ostane čist.<br>
                        Samo gledalec. Brez filozofije.<br>
                        Celo brez misli. Top kakor kreten<br>
                        vsrkavam vtise in jih vase skrijem<br>
                        in sproti jih oropam za pomen.<br>
                        Pod mano pa zbesnela, blatna reka<br>
                        skozi pogled v spominjanje odteka.<br>

                    </p>
                </div>
                <div class="pesem">  <h4>
                    V porah poraz</h4>
                    <p>

                        V porah poraz. Razporek se razpre,<br>
                        iz njega bi lahko vsak hip poletel<br>
                        pisan kolibri k čašastemu cvetu.<br>
                        Ampak ne. Ne gre.<br>
                        Premraz! Premraz! Premraz!<br>
                        Ledena doba kruto vlada svetu.<br>
                        Čeprav je junij. Sonce strastno žge.<br>
                        Topi otrokom sladolede. Ledu ne.<br>
                        Led je edino, kar je v polnem cvetu.<br>
                        Poletje bliža v silnem se naletu.<br>
                        »V porah upor!« molči mi na ves glas.<br>
                        »Premraz! Premraz! V porah je poraz,«<br>
                        mu še glasneje odmolčavam jaz.<br>
                    </p>
                </div>
       
                <div class="pesem">        <h4>
                    Težko, mrakobno...</h4>
                    <p>

                        Težko, mrakobno trohni čas.<br>
                        V prostorih znotraj modrega kristala,<br>
                        daveč se z besedami, pretežkimi za nas,<br>
                        odpiramo usta brez glasu.<br>
                        Opustošena je izsanjana obala.<br>
                        Ne od viharjev. Morda od miru....<br>




                    </p> </div>
              
              
                <div class="pesem">     <h4>
                    Otroštvo</h4>

              
                <p>
❧❧<br>
Iz otroštva se spominjam golih njiv<br>
najraje v megli. Hlad. Vlažna jesen.<br>
A zrak le temu, ki ne vidi, se zdi siv,<br>
v resnici poln je mavričnih kopren,<br>
subtilno, komajda opazno tkanje,<br>
kot tenke in lepljive pajčevine.<br>
In fant, lačen otožnosti globine,<br>
vse bolj in bolj se zamotavam vanje<br>
in sem ujet. Do konca zapleten<br>
v mavrične megle skrivnostne mreže,<br>
v leplive zanke, ki nastavlja jih jesen<br>
in z njimi neusmiljeno me zveže,<br>
da lahek plen sem bližajočemu se mraku<br>
in temi, ki potuhnjeno preži,<br>
ko prostor veča se in se votli<br>
in poln strahu lebdim v gostem zraku.<br>

                </p>

            
                <p>

❧❧<br>
Redkokdaj se je zleknilo poletje<br>
po poljih, kamor, še otrok, sem bežal,<br>
ne vem pred čim. A je bilo, vsaj včasih.<br>
V spominu nosim srečno vnebovzetje<br>
zrelega žita, trepetave mreže<br>
medenih žarkov na prepolnih klasih.<br>
Da, včasih je bilo. A vendar so mi bližje<br>
na nagih njivah v jalovih jesenih<br>
na pol zamrznjene grude prsti,<br>
ki lačni veter jih pohlepno liže,<br>
ko mukoma se skozi zrak stekleni<br>
prebija motnobled in reven sij.<br>
Kolikokrat sem, deček osamljen,<br>
zataval med pozabljena strnišča,<br>
zanosno kričal v veter in meglo<br>
smešno solzave verze in omamljen<br>
od zvena prepatetičnega besedišča<br>
sesedal se v svoje temno dno<br>
in znašel se v brezzračju brezna duše,<br>
ki v njem, četudi sem bil še otrok,<br>
je že bila mrakobnost niča skrita,<br>
ki v njej vse, kar je trdnega, se zruši<br>
in sem obstal, ranljiv in golorok,<br>
pred mrzlosivo grozo iz granita.<br>
                </p>
                   


                    <p>

❧❧<br>
V zamrlem parku skoraj golo drevje<br>
se je zagrizlo v lilasto ozadje <br>
neba. Večer, četudi komaj se začel je,<br>
se že prostaško vrinil je med skladje<br>
zvokov in barv mira popoldneva.<br>
Počen glas zvona, skrajno neubran<br>
(ubogi mežnar – spet je mrtvo pijan)<br>
skoraj boleče ob lobanjski svod zadeva.<br>
Mraz v prsih – tudi zunaj že zmrzuje.<br>
Slutnja, da zdaj, prav zdaj se bo zgodilo<br>
od vsega zla, ki mi je usojeno, najhuje.<br>
Ko v cerkvi vendarle je odzvonilo,<br>
zažvižga vlak. Skoz park vihar zahruje.<br>
                        Zdaj je večer. Ponoči bo snežilo.<br>
                    </p>
                    


                    <p>

❧❧<br>
Indigo modra je barva oblakov,<br>
že je izbrisal zahod zadnjo sled<br>
zarje. Polja se kopljejo v mraku.<br>
(Del mozaika otroških let.)<br>
Sam, vedno sam... Zgubljen kje med polji.<br>
(Luna  v vejevju, visoke trave,<br>
strune za veter so mladi topoli),<br>
vedno zamaknjen v sivino daljave,<br>
vedno pretresen od zvena prostora,<br>
prostranosti krajine, zraka... od zraka!<br>
Sla po širjavah ugnezdena v porah,<br>
slutenje bega v zvenu koraka...<br>
Sam kje med polji... zakriliš z rokami,<br>
vdihneš... in se poženeš od tal.<br>
Ledeni veter... V nori omami<br>
leteč se razpneš do smaragdnih obal.<br>

                    </p>
              

                    <p>
❧❧<br>
V grmu španskega bezga se skriva<br>
ta, ki pravkar odzvanja mu zvon - <br>
čutim, kako se v zraku preliva<br>
težki, sladkobno otožni vonj.<br>
Morda še vedno vsaj sluti oblake <br>-
z zlato obrobo drse čez sivino <br>
neba – z neslišnim korakom<br>
počasi zahaja v veliko tišino.<br>
Hodim ob reki. Bučeča voda.<br>
Medeni vonji bezga in robinij.<br>
Zlati oblaki drsijo prek svoda.<br>
Zvon... Dan se izgublja v milini, v milini...<br>

                    </p>
                  

                    <p>
❧❧<br>
Zelena temá se razliva v slapovih -<br>
- vrba žalujka nad vodno gladino.<br> 
Nežnost in žalost se v mehkih valovih <br>
izmenjujeta z bolečino.<br>
Vse misli so prerasli mahovi.<br>
Noč se zapredla je v pajčevino.<br>
Pod vrbo bledikavi vodni duhovi<br>
skušajo molku izmerit globino.<br>

                    </p>

              


                    <p>

❧❧<br>
Pojemajoči dan obarva z rdečim sijem <br>
strohnelo listje. Sence pomodrijo <br>
v žareč kontrast, ki vendar ne prevpije<br>
svetlega gozda blage harmonije.<br>
V komaj zbujeni zemlji nežno klije<br>
pomladna rast. Omotično brenčijo<br>
žuželke monotono melodijo.<br>
V slapu svetlobe duša se umije.<br>
Srkati vase topli mir vsemirja!<br>
Lahkoten pluti z vetrom kot oblak,<br>
vse bolj prosojen, skoz' srebrni zrak!<br>
                        Vse pore polne časa pred večerom... <br>
                    </p>
                   
                    <p>


❧❧<br>
Poletje! Poleteti, poleteti!<br>
Poglej, po polju polno je plavic!<br>
Poletje! Poljub polnosti! Odpreti<br>
globoki se modrosti v letu ptic!<br>
Poletje! Kopati se v valovanju zraka,<br>
ki ga zanihal je golobji klic.<br>
Skočiti gol v rdeče žarenje maka,<br>
ves oslepljen od tisočev bleščic.<br>
Poletje! Pluti, pluti v daljave<br>
na majhni ladjici, zloženi iz papirja<br>
po oceanu valujočih žit;<br>
raztapljati se, biti del bleščave<br>
v svetlobo spremenjenega vsemirja:<br>
od radosti pijan čutiti bit!<br>
                    </p>

                

                    <p>

❧❧<br>
Kolikšna otožnost v rumenilu trav...<br>
Visoki trsi segajo mi do ramena.<br>
Strmo pobočje, z nebom v skrivni zvezi...<br>
Za dolg hip sem, pozoren in napet, obstal,<br>
da vsrkal vase bi strašljivi zven <br>
vetra med stebli. Trepetavi brezi<br>
rumeno listje sklanjata do klasja<br>
rumenih trav. Žolta melanholija, <br>
kakor na bledem nebu žolta sonca<br>
kot maslo se tope. Bolnost brezčasja.<br>
Veter in bilke božajo ramena,<br>
s srhljivo rezkostjo gredo do konca.<br>
Nevzdržno je. Pokrajina me vpija.<br>
Nebo je belo. Žalost je rumena.<br>
                    </p>
                   
                    <p>

                        ❧❧<br>
                        Utrip žile v senceh. Izgubljen<br>
                        med močvirnimi travniki<br>
                        v tej žalostni ravnini, <br>
                        zdaleč preširni, da bi mogel vzdržati<br>
                        brez neslišnega ihtenja globoko v prsih.<br>
                        Ni imen za barve,<br>
                        ki jih je tega večera izmenjalo nebo.<br>
                        Ni imena za občutje<br>
                        nekje med čudenjem, zamaknjenostjo in grozo,<br>
                        polno najgloblje otožnosti<br>
                        in obenem vzvišeno. V trenutku,<br>
                        ko se oblaki okrasijo z zlato avreolo,<br>
                        skorajda prežeto s svetostjo.<br>
                        Deček, izgubljen med močvirnimi travniki,<br>
                        izročen ravnini in prostoru,<br>
                        ki se razširjata s prihajajočo temo,<br>
                        za njuno nebrzdano bakhantsko pojedino,<br>
                        žrtev, polna strahu in vznesenosti.<br>
                        Utrip žile v senceh. Za večno<br>
                        darovan mračnim bogovom,<br>
                        izgubljen med travniki, zdaleč preširnimi,<br>
                        da bi mogel vzdržati...<br>
                    </p>
                </div>


                <div class="pesem">        <h4>

                        Sejalec žalosti</h4>

                    <p>

❧❧<br>
Barve aprila,<br>
prevlečene z modrikastosivo lazuro dežja,<br>
ki z zadržanim, a nezmotljivim okusom<br>
ublaži kontraste med cvetovi forzicij,<br>
japonskih kutin in temnih magnolij.<br>
Nekje, na pol poti med mehko žalostjo<br>
in nežnim zamaknjenjem,<br>
poganja rumenkasto brstje na grmih,<br>
tako polno nedolžne želje po rasti<br>
in silovite strasti,<br>
da skoraj vztrepečem, ko jo zaznam.<br>
Že dolgo nisem več deček.<br>
Pravzaprav sem se<br>
- čisto nepričakovano -<br>
že znašel na pragu starosti<br>
in nekoliko sram me je, da še vedno doživljam pokrajino<br>
kot otroci. Da se še vedno razjočem<br>
ob mesnatem cvetu magnolije,<br>
mokrem od aprilskega dežja,<br>
da ob pogledu na samotno drevo<br>
začutim v svojem telesu fizično njegovo rast<br>
in v grlu okus po lesu,<br>
da se izgubljam v megleni pokrajini<br>
in včasih za nekaj dolgih trenutkov<br>
preneham obstajati.<br>
Najbolj pa se sramujem tega,<br>
da kadar aprilski dež moči grme forzicij<br>
in mlade trave,<br>
včasih razpnem perutnice<br>
in se, spačen od krčevitega joka,<br>
dvignem nad pokrajino.<br>



                        <p>
❧❧<br>
Zgrbljeno drevesce – gibka arabeska<br>
s hitro potezo izrisana<br>
na porumenel papir neba,<br>
ki ob večerih zlato zažari.<br>
Na bizantinskih ikonah<br>
nam zlato ozadje govori o svetosti.<br>
Kaj je s tem drevescem?<br>
Le kaj je vendar s tem drevescem?<br>


                        </p>
                        <p>
❧❧<br>
Ganjene trave...<br>
Nevajene tolike nežnosti,<br>
kot jo premorem,<br>
v zadregi molče.<br>

                        </p>

                        <p>



❧❧<br>
Ali dežuje na tihe liste lokvanjev<br>
ali mrtvi rečni rokav joče v nebo?<br>

                        </p>


                        <p>

❧❧<br>
Strah v kriku ptic,<br>
slutnja, obtožba.<br>
Nisem želel,<br>
res nisem želel<br>
s svojo prisotnostjo<br>
raniti dneva.<br>

                        </p>

                        <p>

❧❧<br>
Sem speči pastir<br>
rožnatomodrih živali<br>
(ne od tega sveta),<br>
ki resnih, počasnih kretenj<br>
začudene mulijo meglo zaznav,<br>
daljne, daljne...<br>

                        </p>

                        <p>
❧❧<br>
Teža pokrajine -<br>
kako vzdržati vse to žarenje?<br>
Noč je<br>
in vse se dogaja za spuščenimi vekami,<br>
v tej tesni kletki,<br>
od koder ni mogoče bežati<br>
drugam kot v spanje.<br>
Bolečina neizkopane rude<br>
v skalnih skladih gora<br>
in v mojem lastnem mraku.<br>
                        </p>
                        <p>
❧❧<br>
Negibna ročica mrtvega dečka<br>
v temnem deževju njegovih pogledov.<br>
Iz mehke, razmočene zemlje bo vzklil,<br>
da bo med temnim zelenjem<br>
tiho govoril jatam jesenskih ptic:<br>
Mrači se, mrači se. Noč bo.<br>
                        </p>
                        <p>
❧❧<br>
Videvam jo v svojih z mahom poraslih sanjah:<br>
ihte in v dolgi srajci teče<br>
skoz hladno svetlobo jesenskega gozda<br>
preko mesečne jase po sledi jelena<br>
toplih bokov in vlažnih nozdrvi,<br>
posvečenega luni.<br>
Razpuščeni lasje so ji polni potokov.<br>
Ob njenem ihtenju<br>
ledeni kri v žilah dreves<br>
in veje se v molitvi obračajo k nebu.<br>
V vasi se starci ozirajo v sivo nebo,<br>
nato se opotečejo v sive izbe<br>
in si koščene prste zakopljejo v bele, razmršene lase.<br>

</p>

<p>
❧❧<br>
Težke zavese majskih vonjev,<br>
sveže oprane v dežju.<br>
V gubah zastajajo udarci zvona -<br>
nekje je pogreb.<br>
Pod obokom zelenja, <br>
po mokrem pesku poti<br>
prihajaš, odeta v svoje težke sevanje.<br>
Mehko razmikaš zavese,<br>
ubrana z zvonom...<br>
Vonji, o, vonji..<br>
dišeče zeli, vonj pazduh,<br>
divje, bohotno rastje,<br>
roji mušic<br>
in zvonovi, zvonovi...<br>
V kako poln dan si se raztopil,<br>
neznani mrtvec!<br>
</p>


<p>


    ❧❧<br>
    Z golimi rokami,<br>
    žuljavimi od sklepanja v molitev,<br>
    oglodanimi od stigem,<br>
    grebem brazde v mračno povrhnjico<br>
    jutra, ki si ni nikdar želelo postati dan.<br>
    ...<br>
    Bledi sejalec žalosti...<br>
    ...<br>
    Dežuj, dežuj nebo temo,<br>
    slapove teme,<br>
    da bo vzklilo belkasto seme,<br>
    da bo šlo bogato v klasje<br>
    seme sladke žalosti<br>
    na njivi jutra, ki se boji svetlobe.<br>
</p>
                </div>            

                <div class="pesem">
                   
  
                <div class="pesem">  <h4>
                        Staro mesto </h4>
                    <p>
❧❧<br>
Starinsko patino oblači mesto.<br>
Ulica diha temno nostalgijo,<br>
že skoraj žalost – to bledo nevesto,<br>
ki bledi fantje radi z njo živijo,<br>
ko zvoki Murnov butajo ob šipe<br>
in zunaj nezadržno pada mrak<br>
in težka ura se drobi v hipe<br>
in v dalji je zapiskal zadnji vlak.<br>
Večerno mesto: trudni kariatidi<br>
zdrsijo čez oči kamnite veke -<br>
zaspala je; čisto zares ne vidi,<br>
da z rame ji je zdrsnila obleka,<br>
razkrila čvrsto dojko ji iz kamna.<br>
Atlant na drugi strani vrat vzdihuje<br>
po njej. Sapa predrzna in brezsramna<br>
igrivo bradavičko ji ljubkuje.<br>
Večer do dna prežet z melanholijo<br>
in hkrati poln norčavih drobnarij,<br>
ki se le prvi hip površne zdijo,<br>
v resnici v njih skriven pomen tiči,<br>
ki včasih se nenadoma razkrije,<br>
da ostrmiš, osupel, vzradoščen<br>
nad ljubkostjo otožne ironije.<br>
A le za hip – in se izgubi pomen.<br>
                    </p>

                    <p>

❧❧<br>
Bronaste goske pase na vodnjaku<br>
ganljivo ljubek kipec pastirice,<br>
sladkoben, kot so težki vonji v zraku -<br>
na stojnicah prodajajo cvetice.<br>
Na cerkvi in na bližnjem magistratu<br>
spakuje se čudaška gotika.<br>
Zarja zvečer vodnjak okoplje v zlatu,<br>
da diha sanje in erotiko.<br>
Golšava dama - dolga, črna svila -<br>
iz stare lajne vleče melodijo,<br>
ki s kičasto me patino ovila<br>
je v blago in otožno nostalgijo.<br>
                    </p>



                    <p>

❧❧<br>
Pred katedralo ostarela primadona<br>
s petjem za vino služi si drobiž.<br>
Prekine jo mogočna glasba zvona...<br>
Odmev požene se iz senčnih niš,<br>
zadene krilo deklice iz brona<br>
in spleza po pročeljih starih hiš<br>
do smešnega kovanega balkona,<br>
kjer siv možak – nemara šesti križ <br>
na plečih – ždi zamaknjen in posluša<br>
bobnenje zvona in ženskino petje<br>
in še odmev, ki ob zidove pljuska.<br>
Na nebu luna, kot prosojna luska...<br>
... in čas, kakor ga meri moja duša<br>
zdrsel je vzvratno več kot za stoletje.<br>
                    </p>

                    <p>

                        ❧❧<br>
                        Nikoli niso muze zapustile <br>
                        tega ljubkega severnega mesta.<br>
                        Med starinskimi hišami je zrak<br>
                        še vedno gost od njihovega diha.<br>
                        V bršljanu, ki prerašča zidove<br>
                        brez težav najdeš njih sled<br>
                        in ob popoldnevih posedajo na klopcah<br>
                        skrbno neurejenih vrtov.<br>
                        Ni dolgo, kar sem jih videl<br>
                        na trati mestnega parka.<br>
                        Slekle so majice in nastavile<br> 
                        gole prsi jesenskemu soncu.<br>
                        Ob tem so brezskrbno kramljale<br>
                        o izpitih na univerzi,<br>
                        si natakale oranžado<br>
                        in luščile arašide.<br>
                        Imel sem neznansko srečo:<br>
                        pred več kot poldrugim stoletjem<br>
                        se je v mesto priselil sam Heine,<br>
                        a česa podobnega ni doživel.<br>
                        In je užaljen zapustil<br>
                        to ljubko starinsko mesto<br>
                        in širil zle govorice<br>
                        da muze v njem ne žive.<br>
                    </p> </div>

                <div class="pesem">
                    <h4>

                        Polnost </h4>


                    <p>


Travnati griči, težko obloženi s poletjem,<br>
kipeči kot radovedne prsi deklet<br>
v pričakovanju poljubov. V zraku nevidna sled<br>
metulja. V vonju trave skrito razodetje<br>
polnosti. V mesnatih cvetih čmrlji se brenčeči<br>
opijajo do sladke nezavesti.<br>
Samo med bilke je potrebno sesti<br>
in se odpreš resnobni, mirni sreči,<br>
ki se kot zlat, gost med razliva v prsih,<br>
in čutiš večni, vseprežemajoči tok<br>
in zdi se, da razumeš, kaj je bog.<br>
In blagi veter se igra med trsi.<br>
                    </p>

                    <p>

Nakit iz rubinov... Zreli plodovi šipka...<br>
Trepetanje, napetost, nemir,<br>
kot da bo zdaj, zdaj, vročekrvna in gibka,<br>
iz grma planila nimfa v večer<br>
z rdečim smehom. Lahkomiselna razsipnost!<br>
Prsi – rdečih jagod preobilje.<br>
V eno zrasla trajanje in hipnost<br>
skrijeta se v njihovo okrilje,<br>
v nabreklo izpolnjenost zrele jeseni,<br>
težke od soka, medu in spominov.<br>
Mesečna zemlja se polni s semeni.<br>
Nimfa v šipku... Nakit iz rubinov...<br>
                    </p>

                    <p>

Me bodo sploh opazile modrikaste sence,<br>
če bom v praproti pod borovci zatisnil oči?<br>
Pobočje, polno vresja. Krvavo rdi.<br>
Krog mene se bo prepletlo v vence<br>
za več kot dostojen pogreb. Kot smrt so globoki<br>
vonji borove smole in ostrih zeli.<br>
Vzel jih bom s sabo za zmeraj. Nad mano oboki<br>
temnih krošenj. V njih se počasi gubi<br>
zavedanje. V motno otožje ves tihoten plujem.<br>
Je res le padanje v prepad modrine?<br>
Ah, če bom smel ohraniti spomine<br>
na bore v soncu in na vonj zelišč,<br>
na modre sence prek rdečih vresišč,<br>
imel bom vse, vse, vse, kar potrebujem.<br>
                    </p>

                    <p>

Sladak je dvom. Mrtvó, golobje sivo<br>
blešči skoz' listje izpraznjeno nebo,<br>
a tisto slavno in razvpito »neizrekljivo«<br>
je z njega, kdo ve kam in kdo ve kdaj, odšlo.<br>
Le včasih rahlo trepetanje skozi tkivo<br>
zazna v globino tipajoči čut,<br>
ko iz teme dna se, nežna in ranljiva,<br>
rojeva v meni angelska perut.<br>
Spreminjam se počasi, neopazno<br>
v ostro radost bruhajoč gejzir<br>
(- kako so včasih tesna nam telesa!)<br>
Naj je nebo še bolj grozljivo prazno,<br>
v meni z belim ognjem žari mir<br>
in poln sem – ne znam izreči česa.<br>
                    </p>

                    <p>
❧❧<br>
Z radostnim krikom zatresti vsemir<br>
raztapljajoč se v veliko Enost,<br>
fluiden razliti se preko sveta.<br>
V lase lovi naj se zvezdni drobir<br>
in ta vriskajoča, nora vznesenost<br>
naj se ne konča, naj se ne konča!<br>
Skrbno izmeriti neizmerljivo,<br>
raziskujoč globino skrivnosti<br>
se potopiti do temnega dna.<br>
Igraje izreči neizrekljivo.<br>
V čisti, nedolžni se veselosti<br>
ljubeče dotakniti boga.<br>
                    </p>
                </div>
               
                    
            </div>
        </div>
    </body>
</html>
